K.br.154/19
U IME CRNE GORE
OSNOVNI SUD U PODGORICI, prvostepeni, krivični, po sudiji Larisi Mijušković-Stamatović, uz učešće zapisničara Sekulić Marine, u krivičnom predmetu protiv okrivljenih K. N. i S. P., oba iz P., zbog krivičnog djela nezakonit
ribolov iz čl. 326 st. 2 u vezi čl. 23 st.2 Krivičnog zakonika, postupajući po optužnom predlogu ODT-a u Podgorici Kt.br.309/19 od 13.03.2019 godine, kojeg je na glavnom pretresu zastupala Gospić Ranka, savjetnik na radu kod
ODT-a, nakon glavnog i javnog pretresa, održanog u prisustvu zastupnika optužbe i okrivljenih, dana 17.04.2019 godine donio je, a dana 19.04.2019. godine i javno objavio,
P R E S U D U
Okrivljeni:
K. N. JMB xxxx, od oca P. i majke V., rođene S., rođen …..godine u P., sa prebivališem u mjestu rođenja, selo P. – Z., državljanin Crne Gore, po zanimanju metalostrugar, nezaposlen, oženjen, otac dvoje djece, pismen, završio
srednju mašinsku školu, lošeg imovnog stanja, ranije osuđivan i to: presudom Višeg suda u Podgorici Ks.br.9/2012 od 12.05.2014. godine, zbog krivičnog djela iz čl. 401 st. 2 u vezi st. 1 KZ CG i krivičnog djela iz čl. 300 st. 1 KZ CG
na kaznu zatvora u trajanju od 4 godine i 3 mjeseca i presudom Višeg suda u Podgorici K.br.38/12 od 26.03.2013. godine, zbog krivičnog djela iz čl. 164 st. 3 u vezi st. 1 KZ CG na kaznu zatvora u trajanju od 1 godine;
S. P, JMB xxxx, od oca R. i majke D., rođene R., rođen ….godine u P., sa prebivalištem u mjestu rođenja, selo P. – Z., državljanin Crne Gore, po zanimanju vozač, oženjen, otac četvoro maloljetne djece, pismen, završio srednju
elektrotehničku školu, lošeg imovnog stanja, ranije neosuđivan,
K r i v i s u
Zato što su:
Dana 26. februara 2019.godine oko 20,30 časova u Podgorici, na Skadarskom jezeru, u mjestu Pejak, zajedno i po prethodnom dogovoru, svjesni svog djela čije izvršenje su htjeli, znajući da je njihovo djelo zabranjeno, lovili
ribu električnom strujom - akumulatorom, pretvaračem i sondom, sredstvima kojima se masovno uništavaju životinje, a čije korišćenje je zabranjeno čl. 27 st. 1 tač.2 Zakona o slatkovodnom ribarstvu, tako što je okrivljeni K.
N.o upravljao čamcem, dok je okrivljeni S. P. električnom strujom lovio ribu, te su tom prilikom ulovili 5 kg šarana i tzv. kineza, koji ulov su kasnije imali namjeru da podijele,
- čime su, kao saizvršioci izvršili krivično djelo nezakonit ribolov iz čl. 326 st. 2 u vezi čl. 23 st.2 Krivičnog zakonika Crne Gore,
- pa sud okrivljenog K. N., primjenom čl. 3, 4, 5, 13, 15, 32, 36 i 42, Krivičnog zakonika Crne Gore, te čl. 226, 227, 229 i 374 Zakonika o krivičnom postupku,
O S U Đ U J E
Na kaznu zatvora u trajanju od 30 (trideset) dana.
Za ovim sud okrivljenom S. P., primjenom citiranih zakonskih propisa, te čl. 3, 4, 5, 13, 15, 32, 36, 42, 52, 53 i 54 Krivičnog zakonika i čl. 226, 227, 229, 239 i 374 Zakonika o krivičnom postupku, i z r i č e,
USLOVNU OSUDU
Kojom mu utvrđuje kaznu zatvora u trajanju od 30 (trideset) dana i istovremeno odredjuje da se ista neće izvršiti ukoliko okrivljeni u roku od 1 (jedne) godine, po pravnosnažnosti presude ne izvrši novo krivično djelo.
Obavezuju se okrivljeni da na račun budžetskih sredstava Crne Gore na ime sudskih paušala uplate iznose od po 50,00 € (pedeseteura) u roku od 15 dana po pravnosnažnosti presude, pod prijetnjom prinudnog izvršenja.
Primjenom čl. 75 st. 1 Krivičnog zakonika, Sud okrivljenima i z r i č e i
MJERU BEZBJEDNOSTI
ODUZIMANJE PREDMETA
- Sonde, pretvarača i akumulatora kao predmeta izvršenja krivičnog djela.
O b r a z l o ž e n j e
Optužnim predlogom ODT-a Podgorica Kt.br.309/19 od 13.03.2019 godine,kojeg je na glavnom pretresu zastupala Ranka Gospić, savjetnik na radu kod ODT-a Podgorica, okrivljenima K. N. i S. P., stavljeno je na teret izvršenje
krivičnog djela nezakonit ribolov iz čl. 326 st. 2 u vezi čl. 23 st.2 Krivičnog zakonika, bliže opisanog izrekom ove presude.
Zastupnik optužbe je do kraja glavnog pretresa ostala pri podnijetom optužnom predlogu, i u završnoj riječi navela da je nesumnjivo utvrđeno da su okrivljeni izvršili krivično djelo koje im se stavlja na teret, sa kojih razloga je
predložila sudu da okrivljene oglasi krivim i osudi po Zakonu, te da im izrekne mjeru bezbjednosti oduzimanje predmeta.
Okrivljeni K. N. je kako u prethodnom postupku pred ODT-om u Podgorici, tako i na glavnom pretresu naveo da se odnosnom prilikom sa svojim komšijom i drugom S. P. dogovorio da pođu na jezero da ulove malo ribe. Inače
se ne bavi ribolovom i ovo mu je prvi put da je lovio ribu na taj način. P.i on imaju zajedničku barku i motor "Mercury 15 KS", a od jednog njihovog prijatelja su pozajmili pretvarač, akumulator i sondu, koju su ponijeli sa njima u
lov. Takođe su imali plinsku bocu i lampu, a njihov čun je bio usidren u rijeku Moračicu, i kod kuće, a oni su negdje oko 18,30 časova došli do tog čuna i otisnuli se na jezero da love ribu. Došli su do mjesta Pejak, pa su tu par
puta spustili ovu sondu sa pretvaračem, sproveli struju preko akumulatora i na taj način električnom energijom ulovili 4-5 kg sitnih šarana i karaša. Negdje oko 20,30 časova su im prišli lovočuvari Skadarksoj jezera i to njih 4-
ica, a oni u tom trenutku nijesu lovili, već tu samo stajali. Pitali su ih šta rade tu, i oni su im rekli šta su uradili, odnosno priznali su da love ribu strujom i dali im podatke koje su od njih tražili. Nakon toga su ih odveli do zgrade N
p na V., gdje su sačinili zapisnik o izvršenoj kontroli u kojem je konstatovano šta su sve oduzeli od njih, a misli da su zapisnik dali S.. Zna da je takav način lovljenja ribe zabranjen, i iskreno se kaje što je to uradio, ali pošto je
nezposlen i nema nikakvih primanja, a izdržava porodicu, htio je da ulovi ribu iz koristi za lične potrebe i potrebe svoje porodice. Potpisao je potvrdu o privremeno oduzetim sredstvima koju su sačinili nadzornici. Predmetnom
prilikom je upravljao čamcem, a P.je lovio ribu. On ni jednom nije stavio tu sondu u vodu, već je to radio P., a on je vozio čamac i zaustavio ga gdje je bilo potrebno.
U završnoj riječi okriljveni je ostao pri navodima odbrane kojima nije imao šta dodati, osim što je zamolio sud da mu vrati čamac, jer žive u Z, u P, pa im je potreban.
Okrivljeni S. P. je kako u prethodnom postupku pred ODT-om u Podgorici, tako i na glavnom pretresu naveo da se sa svojim komšijom K. N. predmetnom prilikom dogovorio da pođu na jezero da ulove malo ribe. Imaju
zajedničku barku i motor "Mercury 150 KS", a od jednog njihovog prijatelja su pozajmili pretvarač, akumulator i sondu, koju su ponijeli sa njima u lov, a takođe su imali i plinsku bocu i lampu. Čun je bio usidren u rijeku
Moračicu, a oni su negdje oko 18,30 časova, došli do tog čuna i otisnuli se na jezero da love ribu. Čunom je upravljao K. N., a on je sjedio u čun. Došli su do mjesta Pejak, i tu su zastali da love ribu. Par puta je spustio sondu sa
pretvaračem, sproveo struju preko akumulatora i na taj način električnom energijom ulovili su oko 4-5 kg sitnih šarana i karaša. Negdje oko 20,30 časova prišli su im lovočuvari Skadarskog jezera, a oni u tom trenutku nijesu
lovili, već su se spremali da krenu kući. Pitali su ih šta rade tu, i oni su im rekoi šta su uradili , odnosno priznali su da love ribu strujom i dali im podatke koje su od njih tražili. Nakon toga su ih odveli do zgrade N. p. na V., gdje su
sačinili zapisnik o izvršenoj kontroli koji je on potpisao, kao i potvrdu o privremeno oduzetim sredstvima, koju su potpisali obojica. Zna da je na taj način lovljenje ribe zabranjeno, i iskreno se kaje što je to učinio. Ima veliku
porodicu i u teškoj su materijalnoj situaciji, zbog čega je želio tu ribu da iskoristi za njegove potrebe i potrebe njegove porodice. Kao što je rekao K. je upravljao čunom, a on je spustio tu sundu u vodu, a takođe i pokupio ribu
koja je lovljena. Planirali su da podijele tu ulovljenu ribu.
U završnoj riječi okrivljeni S. P. je ostao pri navodima odbrane kojima nije imao šta dodati, osim što je zamolio sud da mu vrati čamac, jer žive u Z, u P, pa im je potreban.
Sud je u dokaznom postupku: saslušao ovlašćenog predstavnika oštećenog JP N p Skadarsko jezero M. A., na saglastan predlog stranaka pročitao iskaze svjedoka: M.V. sa zapisnika pred ODT-om u Podgorici Kt.br. 309/19 od
08.03.2019. godine, S. D. sa zapisnika pred ODT-om u Podgorici Kt.br. 309/19 od 08.03.2019. godine, B. M. sa zapisnika pred ODT-om u Podgorici Kt.br. 309/19 od 11.03.2019. godine, pročitao službenu zabilješku JP za N. p. Crne
Gore – N. p. S. j. - služba zaštite od 26.02.2019. godine, pročitao zapisnik o izvršenoj kontroli JP za N.p. Crne Gore – N.p. S. j. - Služba zaštite od 26.02.2019. godine, pročitao potvrdu o privremeno oduzetim sredstvima JP za N. p.
Crne Gore – N.p. S. j. - Služba zaštite od 26.02.2019. godine, pročitao izvod iz registra kaznenih evidencija na ime okrivljenog K. N.izdat od Ministarstva pravde Crne Gore pod brojem KE xxx od 22.03.2019. godine, pročitao izvod
iz registra kaznenih evidencija na ime okrivljenog S.P. izdat od Ministarstva pravde Crne Gore pod brojem KE xxxx od 22.03.2019. godine.
Nakon provedenog dokaznog postupka, ocjenom navoda optužbe, odbrane okrivljenih, i svih provedenih dokaza, Ovaj sud je utvrdio da su okrivljeni izvršili krivično djelo koje im se optužbom stavlja na teret, u vrijeme, na
način, i u mjestu kako je to bliže opisano izrekom ove presude, sa kojih razloga ih je oglasio krivim, i okrivljenog K. N. osudio na kaznu zatvora, a okrivljenom S. P. izrekao mjeru upozorenja - uslovnu osudu kao u izreci ove
presude.
Saslušan na glavnom pretresu ovlašćeni predstavnik J. p. za N. p. Crne Gore M. A. je na glavnom pretresu posvjedočio da stoji pri svemu što su iznijeli njihovi lovočuvari, odnosno nadzornici, i pri svemu što su napisali u
krivičnoj prijavi protiv okrivljenih. U ime oštećenog preduzeća pridružio se krivičnom gonjenju protiv okrivljenih, ali nije postavio imovinsko-pravni zahtjev.
Svjedok M. V. je na zapisniku pred ODT-om u Podgorici Kt.br. 309/19 od 08.03.2019. godine, posvjedočio da je kritičnog dana zajedno sa kolegama D. S. i B. M.obavljao kontrolu u vodama S j, u mjestu Pejak,blizu Karuča. Inače
je zaposlen u N. p. S. je, na mjestu nadzornika. U tom mjestu su zatekli dva lica u nezakonitom izlovu ribe, koja su se nalazila u čamcu i bila usidrena pri brdu. Prišli su im njihovim čamcem i osvijetlili ih, a bilo je oko 20,30
časova. Osvijetlili su ih farom i pitali šta tu rade, jer u tom trenutku nijesu vršili izlov ribe. U čamcu su vidjeli da ima ulovljene ribe, oko 5 kg šarana i kineza. Takođe su imali i nedozvoljena sredstva sondu, pretvarač, plinsku
bocu, rezervoar za gorivo, akumulator i tu ulovljenu ribu. Na čamcu je bio motor "Mercury" od 15 KS. Ta licu su im se prestavila i dali im usmene podatke, pa su saznali da se zovu N. K. i S. P. Odmah su priznali šta su učinili i
dobrovoljno im predali nedozvoljena sredstva koja su se nalazila u čamcu i ribu koju su ulovili. Potom su im saopštili da pođu sa njima do upravne zgrade, što su oni i učinili i tamo su sačinili zapisnik o izvršenoj kontroli,
potvrdu o oduzetim predmetima, kao i službenu zabilješku o postupanju. Oni su bez primjedbni potpisali zapisnik i potvrdu, a sredstva koja su oduzeli propisno su smjestili u njihov magacin gdje se i danas nalaze.
Svjedok S. D.je na zapisniku pred ODT-om u Podgorici Kt.br. 309/19 od 08.03.2019. godine, posvjedočio da je zaposlen u N. p. S. j. i obavlja poslove kormilara. Kritičnog dana zajedno sa kolegama M. V. i B. M. obavljao kontrolu u
vodama S j, u mjestu Pejak,blizu Karuča. U tom mjestu su zatekli dva lica u nezakonitom izlovu ribe, koja su se nalazila u čamcu i bila usidrena pri brdu. Prišli su im njihovim čamcem i osvijetlili ih, a njegov kolega M. V.ih je
pitao šta tu rade. U tom trenutku nijesu vršili izlov ribe. U čamcu su vidjeli da ima ulovljene ribe, oko 5 kg šarana i kineza. Takođe su imali i nedozvoljena srestva sondu, pretvarač, plinsku bocu, rezervoar za gorivo,
alukumulator i tu ulovljenu ribu. Na čamcu je bio motor "Mercury" od 15 KS. Kolega M.ih je pitao kako se zovu i oni su mu se predstavili kao N. K. i S. P., a poslije im je utvrđen identitet po dolasku u službene prostorije. Kada ih
je kolega pitao šta rade tu, oni su odmah priznali šta su učinili i dobrovoljno im predali nedozvoljena sredstva koja su se nalazila u čamcu i ribu koju su ulovili. Nakon toga im je kolega M. saopštio da pođu sa njima do upravne
zgrade, što su oni i učinili i tamo je M. V. sačinio zapisnik koji su potpisali on i B. M., ali i ta lica koja su zatečena u nezakonitim radnjama. Sačinjena je i potvrda o oduzetim predmetima, a sredstva koja su oduzeli propisno su
smjestili u njihov magacin gdje se i danas nalaze.
Svjedok B. M. je na zapisniku pred ODT-om u Podgorici Kt.br. 309/19 od 11.03.2019. godine, naveo da je angažovan kao volonter u N. p. S. j. i tu volontira zadnjih 5 godina. Kritičnog dana zajedno sa kolegama D. S.i M. V.
obavljali su redovnu kontrolu u vodama Skadarskog jezera, u mjestu Pejak, blizu Karuča i tu su zatekli dva lica u nezakonitom izlovu ribe, koja su se nalazila u čamcu i bila zaustavljena pri brdu. Prišli su im njihovim čamcem i
osvijetlili ih, a bilo je oko 20,30 časova. Kolega M.ih je pitao šta tu rade, jer u tom trenutku nijesu vršili izlov ribe. Vjerovatno su ih čuli kako dolaze, pa su se tu malo sakrili i umirili. U čamcu su vidjeli da ima ulovljene ribe, oko 5
kg šarana i kineza. Takođe su imali i nedozvoljena sredstva sondu, pretvarač, plinsku bocu, rezervoar za gorivo, akumulator i tu ulovljenu ribu. Na čamcu je bio motor "Mercury" od 15 KS. Ta licu su im se predstavila i dali im
usmene podatke, pa su saznali da se zovu N. K. i S. P.. Kada ih je kolega M. pitao šta tu rade , oni su odmah priznali šta su učinili i dobrovoljno im predali nedozvoljena sredstva koja su se nalazila u čamcu i ribu koju su ulovili.
Potom su im saopštili da pođu sa njima do upravne zgrade, što su oni i učinili i tamo je kolega M. sačinio zapisnik o izvršenoj kontroli i potvrdu o oduzetim predmetima, koje su ta lica bez primjedbi potpisala, a sredstva koja su
oduzeli propisno su smjestili u njihov magacin gdje se i danas nalaze. Nakon toga ta dva lica su predali službenicima policije na dalje postupanje sa sačinjenom dokumentacijom.
Iz službene zabilješke JP za N. p. Crne Gore – N. p. S. j. - služba zaštite od 26.02.2019. godine, proizilazi da su dana 26.02.2019. godine, tokom kontrole u vodama Skadarskog jezera, u mjestu Pejak (blizu Karuča), zatečena lica u
krivolovu. Lica su bila usidrena pri brdu, nakon čega su nadzornici upalili far i ugledali lica, te im prišli. Lica su imala plastičnu barku, sondu, pretvarač, plinsku bocu, oko 5 kg šarana, rezervoar za gorivo "Mercury" motor 15 KS.
Dalje proizilazi da lica nijesu pružala otpor , i uz dogovor su privedena na Institut na Vranjini, gdje su predata policiji. Sav pribor je oduzet i smješten u magacin.
Iz zapisnika o izvršenoj kontroli JP za N p Crne Gore – N. p.S. j. – S. z. od 26.02.2019. godine, proizilazi da su B. M. i K. A. u svojstvu volontera, te S. D. u svojstvu kormilara, izvršili kontrolu subjekta nadzora – S. P., u vodama
Skadarskog jezera, mjestu Pejak. Tokom kontrole zatečena su lica u čamcu, u stanju mirovanja. Licima su prišli i zatekli u čunu, lampu, pretvarač, sondu, plinsku bocu, "Mercury" motor 15 KS, te oko 5kg. ribe šarana. Lica nijesu
pružala otpor i privedena su na Institut Vranjina, gdje su predata policiji, dok su sredstva za lov oduzeta. Dalje proizilazi da su oduzeta sredstva: lampa, pretvarač, sonda, plinska boca, "Mercury" motor 15 KS, te oko 5kg. ribe
šarana.
Iz potvrde o privremeno oduzetim sredstvima JP za N. p. Crne Gore – N. p. S. j. – S. z. od 26.02.2019. godine, proizilazi da su nadzornici od lica S. P. i K. N. privremeno oduzeli sljedeća sredstva: plinska boca, plastični čamac
teget plava (noćni uslovi), pretvarač, sonda, akumulator, "Mercury" motor 15 KS, rezervoar za gorivo, te oko 5kg. šarana.
Iz izvoda iz registra kaznenih evidencija na ime okrivljenog K. N. izdatog od Ministarstva pravde Crne Gore pod brojem KE xxx od 22.03.2019. godine, proizilazi da je isti ranije osuđivan i to: presudom Višeg suda u Podgorici
Ks.br.9/2012 od 12.05.2014. godine, zbog krivičnog djela iz čl. 401 st. 2 u vezi st. 1 KZ CG i krivičnog djela iz čl. 300 st. 1 KZ CG na kaznu zatvora u trajanju od 4 godine i 3 mjeseca i presudom Višeg suda u Podgorici K.br.38/12 od
26.03.2013. godine, zbog krivičnog djela iz čl. 164 st. 3 u vezi st. 1 KZ CG na kaznu zatvora u trajanju od 1 godine.
Iz izvoda iz registra kaznenih evidencija na ime okrivljenog S. P. izdatog od Ministarstva pravde Crne Gore pod brojem KE xxx od 22.03.2019. godine, proizilazi da isti ranije nije osuđivan.
Član 27 st. 1 tač.2 Zakona o slatkovodnom ribarstvu propisuje da je radi zaštite i unapređivanja ribljeg fonda i očuvanja biodiverziteta ribolovnih voda zabranjeno loviti ribu ostima, trokukom ili na način štetan za njihovo
razmnožavanje ili kojima se masovno uništavaju. Tokom postpka je utvrđeno da se okrivljeni K. N. i S. P. nijesu pridržavali naprijed citirane odredbe Zakona o slatkovodnom ribarstvu, već su dana 26. februara 2019.godine oko
20,30 časova u Podgorici, na Skadarskom jezeru, u mjestu Pejak, zajedno i po prethodnom dogovoru, lovili ribu električnom trujom - akumulatorom, pretvaračem i sondom, sredstvima kojima se masovno uništavaju životinje,
a čije korišćenje je zabranjeno, tako što je okrivljeni K. N. upravljao čamcem, dok je okrivljeni S. P. električnom strujom lovio ribu, te su tom prilikom ulovili 5 kg šarana i tzv.kineza, koji ulov su kasnije imali namjeru da podijele.
Okrivljeni K. N. i S. P. nijesu sporili da su kritičnom prilikom, upravljali zajedničkom barkom i motorom "Mercury 15 KS", uz pretvarač, akumulator i sondu, koji su pozajmili od jednog njihovog prijatelja, te da su se otisnuli na
jezero sa namjerom da love ribu. Takođe nijesu sporili da su sondom sa pretvaračem sproveli struju preko akomulatora i na taj način ulovili 4-5 kg sitnih šarana i karaša, u kojoj daljoj namjeri su ih osujetili lovočuvari
Skadarskog jezera. I jedan i drugi okrivljeni su prema sopstvenom kazivanju znali da je prednje navednei način lovljenja ribe zabranjen, ali su i pored toga odnosnom prilikom lovili ribu uz upotrebu nedozvoljenih sredstava,
pravdajući to teškom materijalnom situacijom i izdržavanjem porodice. To što okrivljeni navode da su se na preduzimanje radnji kojim su ostvarili obilježja predmetnog krivičnog djela rukovodili teškom materijalnom
situacijom, nemaju posebnog uticaja u odnosu na predmetnu krivično-pravnu stvar, a ovo zbog toga što su okrivljeni imali načina da legalnim putem dođu do zarade i na taj način obezbijede sredstva koja su neophodna za
izdržavanje njihovih porodica, a što u konkretnom nije slučaj. Navodi njihovih odbrana potvrđeni su i iskazima svjedoka M. V., D. S. i B. M., odnosno lica koja su kritičnom prilikom zatekli okrivljene u nedozvoljenoj radnji, a koji
iskazi u potpunosti korenspodiraju sa materijalnim dokazima u vidu služene zabilješke JP za N p - N p S j - S z od 26.02.2019. godine, zapisnikom o izvršenoj kontroli JP za N p - N p S j - S z od 26.02.2019. godine, te potvrdom o
privremeno oduzetim sredstvima JP za N p - N p S j - S z od 26.02.2019. godine.
Pravno kvalifikujući utvrđeno činjenično stanje, Ovaj sud nalazi da su se u naprijed utvrđenim radnjama okrivljenih K. N. i S. P. stekli svi subjektivni i objektivni elementi bića krivičnog djela nezakonit ribolov iz čl. 326 st. 2 u
vezi čl. 23 st.2 Krivičnog zakonika Crne Gore, u odnosu na koje su okrivljeni postupali sa direktnim umišljajem, obzirom da su bili svjesni svog djela i htjeli njegovo izvršenje. Okrivljeni su predmetnom prilikom djelovali u
saizvršilaštvu iz čl. 23 st. 2 Krivičnog zakonika Crne Gore, posebno pri činjenici što su sa objektivne strane i jedan i drugi okrivljeni neposredno preduzimali radnju izvršenja, dok je sa subjektivne strane kod oba okrivljena
postojala svijest o zajedničkom djelovanju, zbog čega se, njihove radnje shodno stanovištu Ovog suda podvode pod institut saizvršilaštva iz čl. 23 st. 2 Krivičnog zakonika Crne Gore.
Odlučujući o krivičnoj sankciji za okrivljene, sud je najprije u smislu čl. 42 Krivičnog zakonika cijenio sve okolnosti koje su od uticaja da kazna bude manja ili veća, pa je od otežavajućih okolnosti na strani okrivljenog K. N.
cijenio njegovu raniju osuđivanost, dok je od olakšavajućih okolnosti na njegovoj strani cijenio njegove porodične prilike, odnsono okolnost da se radi o ocu dvoje djece i njegove imovinske prilike odnosno okolnost da se radi
o licu lošeg imovnog stanja. Sud je u odsustvu otežavajućih okolnosti na strani okrivljenog S. P., kao olakšavajuće okolnosti cijenio njegove porodične prilike, odnosno okolnost da se radi o ocu četvoro djece, njegove
imovinske prilike, odnosno okolnost da je isti lošeg imovnog stanja, a posebno njegovu raniju neosuđivanost koja ukazuje da se ne radi o osobi koja je sklona vršenju krivičnih djela. Imajući navedeno u vidu, te međusobni
odnos otežavajućih i olakšavajućih okolnosti, sud je okrivljenog K. N. osudio na kaznu zatvora u trajanju od 30 (trideset) dana, nalazeći da je upravo tako odmjerena kazna zatvora za okrivljenog K. N. neophodna i dovoljna,
kako sa aspekta generalne, tako i sa stanovišta specijalne prevencije, i istom se, pored svrhe kažnjavanja propisane čl. 32 Krivičnog zakonika Crne Gore, ima ostvariti i opšta svrha propisivanja i izricanja krivičnih sankcija iz čl. 4
st.2 Krivičnog zakonika Crne Gore. Sud je okrivljenom S. P., imajući u vidu naprijed navedene olakšavajuće, te odsustvo otežavajućih okolnosti, utvrdio kaznu zatvora u trajanju od 30 (trideset) dana, a potom nalazeći da radi
krivično-pravne zaštite nije neophodno da isti utvrđenu kaznu zatvora i efektivno izdržava, istu uslovio rokom provjere u trajanju od 1 (jedne) godine, čime se prema ocjeni Ovog suda, pored svrhe propisivanja i izricanja
uslovne osude iz čl. 52 Krivičnog zakonika Crne Gore, ima ostvariti i opšta svrha propisivanja i izricanja krivičnih sankcija iz čl. 4 st. 2 Krivičnog zakonika Crne Gore. Sud je stanovišta, da je bez obzira na činjenicu što su okrivljeni
predmetno krivično djelo učiniti zajedno, na planu odmjeravanja krivičnih sankcija, u odnosu na okrivljene neophodno napraviti razliku, ovo posebno pri činjenici što je okrivljeni K. N. ranije dva puta osuđivan, da od
posljednje osude za umišljajno krivično djelo nije proteklo 5 godina, te da je okrivljeni S. P. neosuđivano lice, bez otežavajućih okolnosti, sa kojih razloga je odlučio na naprijed naveden način.
Sud je primjenom čl. 75 st.1 Krivičnog zakonika Crne Gore, okrivljenima izrekao i mjeru bjezbjednosti oduzimanje predmeta - sonde, pretvarača i akumulatora kao predmeta izvršenja krivičnog djela, u uvjerenju da će se
izrečenom mjerom bezbjednosti otkoloniti stanja i uslovi koji su od uticaja da okrivljeni ubuduće ne vrše ovakva, ili slična krivična djela, a posebno pri imperativnoj zakonskoj odredbi čl. 326 st. 4 Krivičnog zakonika Crne Gore,
koji propisuje da će se sredstva za ulov oduzeti.
Kako stvarnih troškova postupka nije bilo, Sud je okrivljene primjenom čl. 226, 227 i 229 Zakonika o krivičnom postupku obavezao da na račun budžetskih sredstava Suda na ime sudskih paušala uplate iznose od po 50,00
(pedeset) eura, koji paušali su odmjereni shodno dužini trajanja postupka, složenosti predmeta i imovinskim prilikama okrivljenih.
Na osnovu naprijed navedenog, a u smislu čl. 374 Zakonika o krivičnom postupku, Sud je odlučio kao u izreci presude.
OSNOVNI SUD U PODGORICI
Dana, 19.04.2019 godine
ZAPISNIČAR SUDIJA,
Marina Sekulić, s.r. Larisa Mijušković-Stamatović,s.r.
PRAVNA POUKA:
Protiv ove presude može se izjaviti
žalba u roku od 8 (osam) dana od
dana prijema pismenog otpravka iste
Višem sudu u Podgorici,a preko ovog suda.
ZTO: Marina Sekulić
Osnovni Sud u Podgorici
K 154/2019
17. April 2019

Email

Facebook

LinkedIn

Twitter

Štampa