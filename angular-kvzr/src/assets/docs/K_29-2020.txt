K. br. 29/20
U IME CRNE GORE
OSNOVNI SUD U PODGORICI, sudija Larisa Mijušković-Stamatović, uz učešće Marine Sekulić kao zapisničara, u krivičnom postupku protiv okrivljenih F. K. i D. V., koje u postupku brani advokat S. L., zbog krivičnog djela
nezakonit ribolov iz čl. 326 st. 2 u vezi čl. 23 st. 2 Krivičnog zakonika Crne Gore, rješavajući po optužnom predlogu Osnovnog državnog tužilaštva u Podgorici Kt.br. 1619/19 od 16.01.2020. godine, nakon pravosnažnosti rješenja
o usvajanju sporazuma o priznanju krivice, dana 30.06.2020. godine, donio je
P R E S U D U
Okrivljeni:
F. K., JMB ...., od oca V. i majke P., rođene K., rođen ..... godine u P.-F., sa prebivalištem u P., B.-G., državljanin Crne Gore, po zanimanju vozač, oženjen, otac dvoje djece, završio osnovnu školu, lošeg imovnog stanja,
D.V., JMB 0., od oca M. i majke B., rođene M., rođen .... godine u Podgorici, sa prebivalištem u Podgorici, G..., državljanin Crne Gore, po zanimanju mehaničar, neoženjen, bez djece, završio srednju mašinsku školu, lošeg
imovnog stanja, neosuđivan.
K r i v i s u
Što su:
Dana 22.11.2019. godine, oko 23,00 časova u Podgorici, na Skadarskom jezeru, u mjestu Kurtovića pjaca, zajedno i po prethodnom dogovoru, svjesni svog djela čije izvršenje su htjeli, znajući da je njihovo djelo zabranjeno,
lovili ribu električnom strujom-akumulatorom, pretvaračem i sondom, sredstvima kojima se masovno uništavaju životinje, a čije korišćenje je zabranjeno čl. 27 st. 1 tač. 2 Zakona o slatkovodnom ribarstvu (Službeni list Crne
Gore, br. 11/2007), tako što je okrivljeni D. V.upravljao čamcem, dok je okrivljeni F. K. električnom strujom lovio ribu, te su tom prilikom ulovili ribu, koju su prilikom bjekstva bacili u jezero sa ostalim predmetimaakumulatorom,
pretvaračem i sondom.
-čime su kao saizvršioci izvršili krivično djelo nezakonit ribolov iz čl. 326 st. 2 u vezi čl. 23 st. 2 Krivičnog zakonika Crne Gore.
Pa im Sud za navedeno krivično djelo primjenom citirane zakonske odredbe, te čl. 4 st. 2, čl. 42 st.1, čl. 52 st. 2, čl. 53 i 54 Krivičnog zakonika Crne Gore, te odredbi čl. 226, čl. 229 i čl. 374 Zakonika o krivičnom postupku, izriče
USLOVNE OSUDE
Kojim im utvrđuje kazne zatvora u trajanju od po 3 (tri) mjeseca i istovremeno određuje da se iste neće izvršiti ukoliko okrivljeni u roku od 1 (jedne) godine po pravosnažnosti presude ne učine novo krivično djelo.
Sud okrivljenom D. V., na osnovu čl. 75 i čl. 326 st. 4 Krivičnog zakonika Crne Gore, i z r i č e:
MJERU BEZBJEDNOSTI
Oduzimanje predmeta: sonde, lampe i rezervoara, kao predmeta upotrijebljenih za izvršenje krivičnog djela.
Obavezuju se okrivljeni da plate ovom sudu troškove krivičnog postupka u iznosima od po 30,00 eura, u roku od 15 dana po pravosnažnosti presude, pod prijetnjom izvršenja.
O b r a z l o ž e nj e
Optužnim predlogom ODT-a Podgorica Kt.br. 1619/19 od 16.01.2020. godine, okrivljenim F. K. i D.V. je stavljeno na teret da su kao saizvršioci izvršili krivično djelo nezakonit ribolov iz čl. 326 st. 2 u vezi čl. 23 st. 2 Krivičnog
zakonika Crne Gore.
Dana 01.06.2020. godine Osnovno državno tužilaštvo u Podgorici je u smislu čl. 300 st. 3 ZKP-a, sudu dostavilo dva sporazuma o priznanju krivice, oba poslovnih oznaka Kt.br. 1619/19 od 29.05.2020. godine, dva zapisnika o
pregovaranju i dva zapisnika o priznanju okrivljenih F. K. i D. V., istih poslovnih oznaka i datuma, radi donošenja odluke o zaključenim sporazumima o priznanju krivice, sa predlogom da se isti usvoje.
Na ročištu za razmatranje sporazuma, održanom dana 24.06.2020. godine, sud je izvršio uvid u dokaze predložene optužnim predlogom i to: u iskaz ovlašćenog predstavnika oštećenog JP Nacionalni park Skadarsko jezero A.
Š., dat pred Osnovnim državnim tužilaštvom u Podgorici, na zapisnik o saslušanju svjedoka od 20.12.2019. godine, u iskaz svjedoka M.K., dat pred Osnovnim državnim tužilaštvom u Podgorici, na zapisnik o saslušanju
svjedoka od 20.12.2019. godine, u službenu zabilješku Uprave policije-Sektora granične policije-Regionalnog centra GP Centar br. .... od 23.11.2019. godine, u službenu zabilješku Javnog preduzeća za nacionalne parkove Crne
Gore-Nacionalni park Skadarsko jezero-Služba zaštite br. .... od 25.11.2019. godine, u potvrdu o privremeno oduzetim sredstvima JP za Nacionalne parkove Crne Gore-Nacionalni park Skadarsko jezero-Služba zaštite br. .... od
25.11.2019. godine, u zapisnik o izvršenoj kontroli JP za Nacionalne parkove Crne Gore-Nacionalni park Skadarsko jezero-Služba zaštite br. ... od 25.11.2019. godine, u zapisnik o izvršenoj kontroli JP za Nacionalne parkove
Crne Gore-Nacionalni park Skadarsko jezero-Služba zaštite br. .... od 25.11.2019. godine, te u uvjerenje iz kaznene evidencije na ime okrivljenog D. V., izdato od strane ovog suda pod brojem KE 55/20 od 22.01.2020. godine.
Utvrđujući da li postoji dovoljno dokaza o krivici okrivljenih za predmetno krivično djelo, na ročištu za razmatranje sporazuma, sud je cijenio sadržinu navedenih dokaza, iz kojih nesumnjivo proizilazi da su okrivljeni F. K. i D. V.
u vrijeme, mjesto i na način opisan u izreci presude kao saizvršioci izvršili krivično djelo nezakonit ribolov iz čl. 326 st. 2 u vezi čl. 23 st. 2 Krivičnog zakonika Crne Gore, za koje ih je ovaj sud oglasio krivim, nakon što je u svemu
prihvatio sporazume o priznanju krivice.
Odlučujući o krivičnim sankcijama iz sporazuma o priznanju krivice, zaključenih između stranaka, sud je našao da je predlog stranaka u vezi sa istim prihvatljiv. Naime, okrivljeni F. K. i D. V. nijesu ranije osuđivani, što je
nesumnjivo utvrđeno iz citiranih Uvjerenja iz kaznene evidencije, shodno čemu su po ocjeni suda, a imajući u vidu prednje, izrečene uslovne osude kojim su okrivljenim utvrđene kazne zatvora u trajanju od po 3 (tri) mjeseca i
istovremeno određeno da se iste neće izvršiti ako okrivljeni u roku od 1 (jedne) godine po pravosnažnosti presude ne učine novo krivično djelo, srazmjerne stepenu krivice okrivljenih i težini učinjenog krivičnog djela i sa istim
će se u potpunosti ostvariti svrha izricanja uslovne osude iz čl. 52 st. 2 Krivičnog zakonika Crne Gore, tj. da okrivljeni ubuduće ne vrše krivična djela, a u okviru opšte svrhe izricanja krivičnih sankcija iz čl. 4 Krivičnog zakonika
Crne Gore.
Okrivljenom D. V.je sud na osnovu čl. 75 Krivičnog zakonika Crne Gore izrekao mjeru bezbjednosti oduzimanja predmeta i to sonde, lampe i rezervoara, kao predmeta upotrijebljenih za izvršenje krivičnog djela.
Okrivljeni su shodno čl. 226 i 229 ZKP-a, obavezani da ovom sudu plate troškove krivičnog postupka, u iznosu od po 30,00 eura, koji se odnose na sudske paušale, u roku od 15 dana po pravosnažnosti presude, pod prijetnjom
izvršenja.
Na osnovu izloženog, a shodno čl. 303 st. 1 Zakonika o krivičnom postupku odlučeno je kao u izreci presude.
OSNOVNI SUD U PODGORICI
Dana 30.06.2020. godine
S U D I J A
Larisa Mijušković-Stamatović, s.r.
PRAVNA POUKA
Protiv ove presude dozvoljena je žalba,
ako presuda nije u skladu sa zaključenim sporazumom,
u roku od 8 dana od dana prijema pisanog otpravka iste,
Višem sudu u Podgorici, a preko ovog suda.
ZTO Marina Sekulić
Osnovni Sud u Podgorici
K 29/2020
30. Jun 2020

Email

Facebook

LinkedIn

Twitter

Štampa