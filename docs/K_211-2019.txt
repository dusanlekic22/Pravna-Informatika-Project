K. br. 211/2019
U IME CRNE GORE
OSNOVNI SUD U NIKŠIĆU, kao prvostepeni krivični, sudija pojedinac Đuričković Igor, uz sudjelovanje savjetnika Zarubica Rada i namještenika Nikolić Radeu kao zapisničara, rješavajući u krivičnom predmetu okrivljenih S. P. i
S. M. , oba iz Nikšića, zbog krivičnog djela nezakonit ribolov iz člana 326 stav 2 i stav 3 u vezi člana 23 Krivičnog zakonika Crne Gore (u daljem tekstu KZ CG), postupajući po optužnom predlogu Osnovnog državnog tužilaštva u
Nikšiću (u daljem tekstu ODT-a u Nikšiću) Kt.br.256/19 od 18.07.2019. godine, nakon javnog glavnog pretresa održanog dana 23.01.2020. godine, u prisustvu državnog tužioca u ODT-u u Nikšiću Krivokapić Vesne i okrivljenih,
donio je dana 27.01.2020. godine i javno objavio
P R E S U D U
Okrivljeni:
1. S. P. , JMBG: ----------------, od oca T. i mjake S. , rođene V. , rođenog --.--.----. godine, u Nikšiću, sa prebivalištem u Nikšiću, ulica J. br. - – K., državljanin Crne Gore, nezaposlen, neoženjen, pismen, završio pet razreda osnovne
škole, srednjeg imovnog stanja, ranije osuđivan presudom Osnovnog suda Nikšić K.br. 208/09 od 04.06.2009. godine, zbog krivičnog djela iz čl. 239 st. 1 Krivičnog zakonika Crne Gore - na kaznu zatvora u trajanju od 60 dana
uslovno na dvije godine, presudom Osnovnog suda Nikšić K.br. 687/08 od 16.03.2009. godine, zbog krivičnog djela iz čl. 168 st. 2 u vezi st. 1 Krivičnog zakonika Crne Gore - na kaznu zatvora u trajanju od tri mjeseca uslovno na
jednu godinu, presudom Osnovnog suda Nikšić K.br. 110/2018 od 18.06.2018. godine, zbog krivičnog djela iz čl. 326 st. 2 u vezi čl. 23 Krivičnog zakonika Crne Gore - na kaznu rada u javnom interesu;
2. S. M. , JMBG: ------------------, od oca T. i majke S. , rođene V. , rođen --.--.----.godine u Nikšiću, sa prebivalištem u Nikšiću–ulica J. broj --, državljanin Crne Gore, sa završenom osnovnom školom, nezaposlen, neoženjen,
srednjeg imovnog stanja, ranije osuđivan presudom Osnovnog suda u Podgorici K.br.1359/08 od 10.02.2010.godine, zbog krivičnog djela iz člana 244 stav 3 KZ CG, na kaznu zatvora u trajanju od 3 godine i 6 mjeseci, presudom
Osnovnog suda u Nikšiću K.br.625/2008 od 04.11.2009.godine, zbog krivičnog djela iz člana 240 stav 1 KZ CG, na kaznu zatvora u trajanju od 1 godine, presudom Osnovnog suda u Nikšiću Kv.br.138/2009 od 20.10.2009.godine,
zbog krivičnog djela iz člana 240 stav 1 KZ CG, na kaznu zatvora u trajanju od 1 godine i 5 mjeseci, presudom Osnovnog suda u Nikšiću K.br.452/06 od 10.03.2009.godine, zbog krivičnog djela iz člana 301 KZ CG, na kaznu
zatvora u trajanju od 6 mjeseci, presudom Osnovnog suda u Danilovgradu K.br.76/07 od 16.05.2008.godine, zbog krivičnog djela iz člana 246 stav 1 KZ CG, na kaznu zatvora u trajanju od 4 mjeseca, presudom Osnovnog suda u
Nikšiću K.br.699/06 od 08.08.2007.godine, zbog krivičnog djela iz člana 246 stav 1 KZ CG, na kaznu zatvora u trajanju od 30 dana, presudom Osnovnog suda u Nikšiću K.br.515/06 od 12.03.2007.godine, zbog krivičnog djela iz
člana 240 stav 1 u vezi člana 49 KZ CG, na kaznu zatvora u trajanju od 4 mjeseca i presudom Osnovnog suda u Nikšiću K.br.513/05 od 25.09.2005.godine, zbog krivičnog djela iz člana 240 stav 1 KZ CG, na kaznu zatvora u
trajanju od 3 mjeseca;
K r i v i s u
Što su:
U noći 10./11.06.2019. godine, u Nikšiću, na jezeru K. , na lokaciji G. U. , po prethodnom dogovoru, iako su bili svjesni svog djela i htjeli njegovo izvršenje, u periodu ribolovnog zabrana-lovostaja, protivno odredbama člana 29 i
30 Zakona o slatkovodnom ribarstvu i akvakulturi, lovili ribu mrežom-sredstvom kojim je ribolov zabranjen i kojim se ribe masovno uništavaju, kojom prilikom su izlovili petnaest komada ribe-šarana, vlasništvo S.-r. d. N. ,
-čime su kao saizvršioci počinili krivično djelo nezakonit ribolov iz člana 326 stav 2 i stav 3 Krivičnog zakonika Crne Gore u vezi člana 23 Krivičnog zakonika Crne Gore,
-pa sud okrivljene S. P. i S. M. zbog izvršenja navedenog krivičnog djela primjenom citiranih zakonskih odredbi, odredbi iz člana 4, stav 2, člana 32, 36 i člana 42 Krivičnog zakonika Crne Gore i odredbi iz člana 226, 229 i 374
Zakonika o krivičnom postupku
O S U Đ U J E
Svakog okrivljenog pojedinačno na kaznu zatvora u trajanju od po 5 (slovima:pet) mjeseci, koje kazne su okrivljeni dužni izdržati nakon pravosnažnosti presude.
Obavezuju se okrivljeni da na ime paušala kao dijela troškova krivičnog postupka pojedinačno plate novčane iznose od po 50,00 ( slovima: pedeset) eura, u roku od 15 dana od dana pravosnažnosti presude, pod prijetnjom
prinudnog izvršenja na žiro račun Osnovnog suda u Nikšiću broj 832-152-32 i da sudu dostave dokaz o izvršenoj uplati.
Na osnovu člana 326 stav 4 KZ CG prema okrivljenima se izriče:
MJERA BEZBJEDNOSTI
Od okrivljenih se kao predmet izvršenja krivičnog djela, oduzima petnaest komada ribe šaran, ukupne težine oko 70 kg i zavežljaj najlonske mreže od oko 120m, koji su dana 11.06.2019.godine privremeno oduzeti od
okrivljenih od strane ribočuvara S.-r. k. N. .
O b r a z l o ž e n j e
Osnovno državno tužilaštvo u Nikšiću svojim optužnim predlogom Kt.br.256/19 od 18.07.2019. godine, stavilo je na teret okrivljenima S. P. i S. M. izvršenje krivičnog djela nezakonit ribolov iz člana 326 stav 2 i stav 3 u vezi sa
članom 23 KZ CG. Državni tužilac u ODT-u Nikšić Krivokapić Vesna, koja je zastupala optužni akt na glavnom pretresu, u svojoj završnoj riječi, ostala je pri navodima podnijetog optužnog akta i predložila sudu da okrivljene
oglasi krivima zbog izvršenja krivičnog djela koje im je stavljeno na teret optužbom i osudi po zakonu i da im uz krivičnu sankciju izrekne mjeru bezbjednosti trajnog oduzimanja predmeta izvršenja krivičnog djela predloženu
optužnim aktom.
Predstavnik oštećenog S. N. S. V. u svojoj završnoj riječi je izjavio da se u ime oštećenog društva pridružuje krivičnom gonjenju protiv okrivljenih, dok prema okrilvjenima nije ispostavio imovinsko pravni zahtjev.
Prvookrivljeni S. P. u svojoj odbrani datoj u prethodnom postupku i na glavnom pretresu, negirajući izvršenje krivičnog djela koje mu je stavljeno na teret optužbom, u bitnom je istakao da on i njegov brat, drugookrivljeni S.
M. stanuju u J. ulici, u Nikšiću u blizini jezera K. , da su se njih dvojica kao mlađi momci bavili ribolovom, odnosno lovili ribu iz jezera K. i da je on zbog nezakonitog ribolova osuđen od strane Osnovnog suda u Nikšiću na
zatvorsku kaznu koju je tokom 2018.godine izdržao i od tada se više ne bavi nezakonitim ribolovom, tako da nije tačno da je u noći između 10./11.06.2019.godine, oko 04:00 časa, na lokaciji G. U. , na jezeru K. , on zajedno sa
svojim bratom, drugookrivljenim S. M. om, izvršio lov ribe iz jezera K. mrežom u periodu ribolovnog zabrana, jer je znao da je u tom periodu bio ribolovni zabran. Naveo je i da je tačno da drugookrivljeni S. M. posjeduje
putničko vozilo marke Golf, registarskih oznaka .. .. ---, i da on i drugookrivljeni posjeduju gumeni čamac, ali ga sa tim vozilom on i drugookrivljeni svoj gumeni čamac kritične noći nijesu dovozili na lokalitet G. U. na jezeru K. i
da se te noći on nije uopšte kretao u blizini jezera K. , niti gumenim čamcem plovio po istom i da ne zna zbog čega je pripadnik ribočuvarske službe S. N. Đ. M. u krivičnoj prijavi naveo da je njega prepoznao da je te večeri iz
čamca izbacio vreću u kojoj se nalazila ulovljena riba i zavežljaj u kome se nalazila mreža, jer je u noći između 10./11.06.2019. godine bio u svojoj kući, a ne na jezeru K. . Istakao je i da dobro poznaje svjedoke V. Ž. , Đ. M. i D. D. ,
koji su ribočuvari S. r. k. N. N.i da je sa svjedokom V. Ž. u negovoru unazad više godina i da mu je poznato da je njegov brat drugookrivljeni S. M. u negovoru sa svjedokom Đ. M. , duži niz godina.
U svojoj završnoj riječi okrivljeni S. P. je, ostajući pri svojoj odbrani, predložio sudu da ga oslobodi od optužbe.
Drugookrivljeni S. M. u svojoj odbrani datoj u prethodnom postupku i na glavnom pretresu, negirajući izvršenje krivičnog djela koje mu je stavljeno na teret optužbom, u bitnom je istakao da se u noći 10./11.06.2019.godine,
oko 04:00 časa, on nije nalazio na jezeru K. , na lokaciji G. U. , tako da te večeri on nije izvršio izlov ribe mrežom iz tog jezera u periodu ribolovnog zabrana i dodao da je tačno to da posjeduje putničko motorno vozilo marke
Golf 2, registarskih oznaka .. .. --- i da posjeduje dva gumena čamca, ali da te čamce ne koristi za nezakoniti ribolov, već jedino kada ide da obiđe koze, koje zajedno sa svojim bratom prvookrivljenim S. P. drži na ostrvu u jezeru
K. ili kad se iz ličnog zadovoljstva vozi po tom jezeru i da te čamce drži na prostoru ispred svoje kuće, koja se nalazi na udaljenosti od oko 50 metara od tog jezera. Istakao je i da je, koliko se sjeća, u noći 10./11.06.2019.godine
bio u svojoj kući i da je oko 04:00 sata ujutro sigurno spavao. Istakao je i da mu je poznato da je u vrijeme dešavanja događaja koji su predmet ovoga postupka prvookrivljeni S. P. sa svjedokom Đ. M. imao neriješene dužničko
povjerilačke odnose, jer je Đ. M. dugovao i još uvije duguje prvookrivljenom iznos od oko 500,00 eura i da je zbog tog duga Đ. M. njemu prijetio kako će mu nešto ʼʼnamjestitiʼʼ i kako će ga ubiti kad izađe iz zatvora, dok sa
svejdokom V. Ž. on nije u svađi i da ne zna zbog čega je isti njega neosnovano prijavio da je izvršio predmetno krivično djelo nezakoniti ribolov. Odgovarajući na postavljena pitanja drugookrivljeni je naveo da svoje putničko
motorno vozilo marke Golf 2, registarskih oznaka .. .. --- drži ispred svoje stare ili nove kuće, koje kuće su međusobno udaljene oko 200 metara i da isto nikome ne posuđuje za vožnju, a da dešavalo se neko lice, bez njihove
saglasnosti, odveze jedan od njihovih gumenih čamaca i isti, nakon što ga iskoristi za vožnju, ostavi na drugom mjestu na jezeru. U odgovorima na postavljena pitanja drugookrivljeni se izjasnio da je vlasnik vozila marke Golf
2, registarskih oznaka .. .. --- i da je u pitanju vozilo crvene boje koje ima troje vrata, da je to vozilo duže vremena neispravno, a da je bilo neispravno i u vrijeme dešavanja događaja koji je predmet ovog postupka i nalazilo se
na prostoru pored kuća okrivljenih, te da pored tog vozila drugookrivljeni posjeduje još jedno vozilo marke Golf 2, a u pitanju je vozilo koje ima petoro vrata i koje je tamno plave boje i isto je u voznom stanju, a bilo je i u
voznom stanju u vrijeme dešavanja predmetnog događaja.
U svojoj završnoj riječi drugookrivljeni S. M. je, ostajući pri svojoj odbrani, predložio sudu da ga oslobodi od optužbe.
Sud je na glavnom pretresu u dokaznom postupku neposredno saslušao svjedoke Đ. M. a, D. D. i V. Ž. , pročitao zapisnik S. r. d. N. broj 33-06/19 od 11.06.2019. godine i pročitao izvode iz registra kaznenih evidencija
Ministarstva pravde CG za okrivljene, dok je odbio predlog provookrivljenog S. P. da se u svojstvu svjedoka saslušaju lica D. N. i N. V. , jer je dokazima provodenim u dokaznom postupku do izvjestosti utvrđena svaka činjenica
koja je neophodna za donošenje odluke u predmetnoj krivično pravnoj stvari, tako da bi saslušanje imenovanih lica, koje je od strane prvookrivljenog bilo predloženo na okolnosti koje nijesu predmet ovog postupka, po ocjeni
suda vodilo bespotrebnom odugovlačenju istog.
Analizirajući provedene dokaze pojedinačno i u njihovoj međusobnoj povezanosti, dovodećih ih u vezu sa navodima optužbe i odbranom okrivljenih, sud je utvrdio da su okrivljeni S. P. i S. M. , postupajući kao saizvršioci,
počinili krivično djelo koje im je stavljeno na teret optužbom, pa je okrivljene oglasio krivima i krivično pravno odgovornim iz sljedećih razloga:
Krivično djelo nezakonit ribolov iz člana 326 stav 2 KZ CG čini onaj ko lovi ribu ili druge vodene životinje eksplozivom, električnom strujom, otrovom, sredstvima za omamljivanje ili na način štetan za razmnožavanje tih
životinja ili kojim se te životinje masovno uništavaju, dok je stavom 3 propisano da će se kaznom iz stava 2 ovog člana kazniti i ko lovi ribu ili druge vodene životinje veće biološke vrijednosti ili u većoj količini ili pri lovu uništi
veću količinu riba ili drugih vodenih životinja.
Svjedok Đ. M. u svom iskazu u bitnom je istakao da je zaposlen kao ribočuvar u S. r. k. N. N. i da zbog ribokradica taj klub često organizuje pojačane kontrole na jezeru K. , da je takva akcija organizovana i u noći 10./11.06.
2019.godine, u vrijeme zabrane ribolova i da su te noći sa njim u kontroli bili ribočuvari V. Ž. i D. D. . Istakao je i da su on i njegove kolege ribočuvari imali izvjesna saznanja da neka lica vrše nezakoniti ribolov, pa su te noći došli
na jezero K. , iza motela, na lokalitet G. U. i da je nakon nekih pet minuta od njihovog dolaska na to mjesto u pravcu G. U. , naišlo jedno putničko motorno vozilo crvene-višnja boje, marke Golf 2, registarskih oznaka .. .. ---, da se
na tom vozilu nalazio gumeni čamac, crne boje, a da su u vozilu bila dva lica, koja su on i njegove kolege prepoznali jer su vidjeli da se radi o okrivljenima S. M. i P. i vidio je da je drugookrivljeni S. M. upravljao tim vozilom i da
su tada on i njegove kolege pustili okrivljene da se udalje tim vozilom i za njima polako, skriveni tako da ih okrivljeni ne vide, pošli pješke, nakon čega je on vidio da su okrivljeni zajednički skinuli gumeni čamac sa vozila i da su
ga stavili na vodu jezera K. , da je potom jedan od okrivljenih iz gepeka vozila marke Golf iznio jutani džak, nakon čega su se okrivljeni čamcem otisnuli na vodu jezera, što je bilo u periodu od 22:00 do 22:30 časova, nakon čega
su se on i svjedoci V. Ž. i D. D. vratili do G. U. i ostali sakriveni da okrivljene čekaju da se vrate sa vode, pri čemu sa mjesta na kojem su se nalazili nijesu mogli da proprate kada su se okrivljeni vratili sa vode na obalu jezera, ali
su vidjeli kada su okrivljeni sa vozilom prošli pored njih, pri čemu je on vidio da su se u vozilu nalazila oba okrivljena, dok na vozilu nije bilo gumenog čamca. Naveo je i da su, pošto su okrivljeni pored njih prošli vozilom, on i
njegove kolege otišli do vodene površine jezera i osmotrili teren pored iste, ali da nijesu uspjeli da opaze gdje se nalazi gumeni čamac koji su okrivljeni prethodno koristili, nakon čega su se ponovo vratili do G. U. i čekali do oko
04:00 časa ujutro, kada su okrivljeni S. M. i P. , njihovim vozilom marke Golf 2 ponovo prošli pored njih, nakon čega su on i njegove kolege skriveni propratili okrivljene, nakon čega je on vidio da su okrivljeni izašli iz tog vozila i
da su iz jednog zaliva na jezeru izvukli gumeni čamac i istim isplovili na vodu jezera, a zatim su ih on i njegove kolege V. i D. na tom mjestu čekali oko pola sata, sve do momenta kada su vidjeli da se okrivljeni čamcem vraćaju
na taj dio obale jezera i polako prišli tom dijelu obale, da bi kada su okrivljeni došli na obalu i kada je drugookrivljeni S. M. izašao iz čamca, oni izašli ispred njega i rekli mu: ''Stoj, ribočuvarska služba'', u kom momentu je
drugookrivljeni S. M. bio udaljen od njih najviše pet metara i na te njihove riječi nije stao, već im je prvo rekao: ''Šta sam uradio'', a zatim sjeo u svoje vozilo i udaljio se u nepoznatom pravcu, a da je za to vrijeme svjedok V. Ž.
prvookrivljenom S. P. u rekao: ''Stoj, ribočuvarska služba'' i uputio se ka prvookrivljenom, koji se nalazio na čamcu i koji se oglušio na to upozorenje svjedoka V. i čamcem se udaljio sa tog mjesta preko vodene površine jezera.
Istakao je i da se tada svjedok D. D. hodajući uputio do jedne glavice, sa koje je imao dobar pregled terena, a on je, idući za njim, pošao jednom prečicom preko tzv.male brane, pa je, kada je izašao na stari asfaltni put, trčećim
korakom došao do mjesta B. , gdje se nalazi kuća P. D. , s tim što ga je dok je trčao mobilnim telefonom, sa svog broja ---------------svjedok D. D. pozvao na njegov broj --------------- i obavijestio ga da se prvookrivljeni S. P.
čamcem uputio prema zalivu, odnosno prostoru ispred kuće P. D. , nakon čega je on, pošto se zbog nepristupačnosti terena nije mogao spustiti do tog zaliva, spustio na mjesto koje je oko 20 metara iznad vodene površine
jezera i u blizini tog zaliva, odakle je uočio gumeni čamac kako prilazi tom zalivu i da mu se tada učinilo da se, pored prvookrivljenog S. P. , u tom čamcu čamcu nalazi još jedno lice i vidio je da zatim, nakon dolaska do obale,
prvookrivljeni sišao sa čamca, noseći sa sobom jedan jutani džak, koji je spustio na jednu kamenu među, a zatim se vratio do čamca i sa istog iznio mrežu i kišnu kabanicu i bez tih stvari se uputio prema kući D. P. . Objasnio je i
da u prvom momentu nije vidio, ali je nakon 10-20 sekundi uočio da prvookrivljeni S. P. ispod pazuha desne ruke nosi neki zavežljaj, da je tada pokušao da priđe prvookrivljenom i da ga zaustavi i provjeri šta isti nosi ispod
pazuha, ali da zbog nepristupačnosti terena na kojem se nalazi i brzog kretanja prvookrivljenog to nije uspio da učini, ali je vidio da je prvookrivljeni ušao u dvorište kuće P. D. , gdje je od sebe odbacio taj zamotuljak i prošao
iza te kuće, a zatim se udaljio u nepoznatom pravcu. Takođe je naveo i da je, čim je uočio da se prvookrivljeni uputio prema kući D. P. i odbacio zamotuljak od sebe, telefonskim putem službenike Centra bezbjednosti Nikšić
obavijestio da on i njegove kolege obavljaju kontrolu na jezeru K. i da je provookrivljeni S. P. odbacio neki zamotuljak od sebe i pitao ih da li mogu prije njihovog dolaska ući u dvorište kuće P. D. i pogledati šta je u tom
zavežljaju koji je prvookrivljeni odbacio od sebe, na šta su mu policijski službenici obavijestili da to ne mogu uraditi, jer ni oni nemaju pravo da bez naloga državnog tužioca ili suda uđu u tuđi posjed i da je, nakon što je o tome
obavijestio policiju, on obavijestio i svoje kolege o tome i pozvao ih da dođu na mjesto gdje su nalazile odbačene stvari i zatim na to mjesto došao prvi i vidio da je na istom odbačena jedna mreža u kojoj se nalazila ulovljena
riba i da je nedugo zatim njegov kolega svjedok V. telefonom pozvao sekretara S. N. S. V. , koji je ubrzo zatim došao i prisustvovao toj zaplijeni ribe i mreže, a u međuvremenu su došli i službenici Uprave policije CG CB Nikšić,
koji su fotografisali tu oduzetu mrežu i izvjesnu količinu ribe šaran, a da su nakon toga, u jutarnjim časovima on i njegove kolege nastavili pretragu terena, kako bi pronašli taj gumeni čamac koji su koristili okrivljeni, ali ga
nijesu pronašli i dodao da je u vrijeme dešavanja kritičnog događaja bio lovostaj ribe na jezeru K. , koji je trajao u periodu od 01.05.2019. do 15.06.2019.godine. Istakao je i da je tačno je da je njegov otac sa drugookrivljenim S.
M. , jedno izvjesno vrijeme prije kritičnog dana bio u UIKS-u na izdržavanju kazne zatvora, za koje vrijeme po njegovom saznanjima između njih dvojice nije bilo nikakvih nesuglasica i da nije tačno da on i njegov otac imaju bilo
kakav novčani dug prema prvookrivljenom S. P. , niti prema bilo kojem licu iz te porodice i dodao da se prije događaja koji je predmet ovog postupka on poznavao sa okrivljenima, jer ih je poznavao i iz viđenja i kroz obavljanje
poslova ribočuvara SRK Nikšić, pošto ih je sretao i kontrolisao u blizini jezera K. , tako da je dobro znao kako okrivljeni izgledaju i kako se koji od njih zove.
Svjedok D. D. u svom iskazu u bitnom je istakao da je zaposlen kao ribočuvar u S. r. k. N. N. i da zbog ribokradica taj klub često organizuje pojačane kontrole na jezeru K. , da je takva akcija organizovana i u noći 10./11.06.
2019.godine, u vrijeme zabrane ribolova i da su te noći sa njim u kontroli bili ribočuvari V. Ž. i Đ. M. . Istakao je i da su prije te kontrole on i njegove kolege ribočuvari imali saznanja da okrivljeni S. M. i P. mrežama vrše
nedozvoljeni ribolov na jezeru i da su te večeri on i njegove imenovane kolege na lokalitetu G. U. , kod kuće sada pokojnog M. D. napravili zasjedu i da je oko 04:00 sata, iako je bio mrak, on vidio da su putničkim motornim
vozilom marke Golf 2, pored njih, u pravcu vodene površine jezera K. prošli okrivljeni S. M. i S. P. , da su došli do jednog gumenog čamca koji je bio ostavljen na obali i sa istim isplovili na jezero i da su se nakon nekih sat
vremena okrivljeni čamcem vratili do tog mjesta na obali, kada je iz čamca izašao drugookrivljeni S. M. , kada su on i njegove kolege prišle prvookrivljenom i rekli mu: „Stoj, ribočuvari“, ali ih drugookrivljeni nije poslušao, već
je sjeo u vozilo i udaljio se sa tog mjesta u nepoznatom pravcu, nakon čega su on i njegove kolege V. i Đ. pošli u pravcu mjesta na dijelu obale jezera gdje je uz obalu stojao čamac u kojem se nalazio prvookrivljeni S. P. , koji je,
kada ih je vidio, čamcem udaljio preko vodene površine jezera u pravcu kuće sada pokojnog Đ. G. , a potom se njegov kolega ribočuvar Đ. M. pješke uputio u pravcu mjesta na kojem je pretpostavio da bi trebalo da sa čamcem
pristane prvookrivljeni S. P. , dok je on za to vrijeme neprekidno bio na telefonskoj vezi sa kolegom Đ. i obavještavo ga o kretanju prvookrivljenog S. P. i u tom periodu vidio da prvookrivljeni S. P. izlazi iz čamca i sa sobom nosi
mrežu i jednu jutanu vreću i da je tu mrežu unio u dvorište kuće P. D. i o tome, pored svjedoka Đ. a, telefonskim putem obavijestio i CB Nikšić, čiji službenici su ubrzo došli na lice mjesta. Naveo je i da je, pošto je u
međuvremenu svanulo, on zatim dobro vidio prvookrviljenog S. P. kako se udaljava u pravcu kuće sada pokojnog Đ. G. i dodao da je prije kritičnog događaja on poznavao obojicu okrivljenih, jer ih je znao iz viđenja i po tome
što se obavljajući poslove ribočuvara S. N. sretao sa njima, tako da je vrlo dobro znao kako se koji od njih dvojice zove i kako izgleda.
Svjedok V. Ž. u svom iskazu u bitnom je istakao da je zaposlen kao ribočuvar u S. r. k. N. N. i da zbog ribokradica taj klub često organizuje pojačane kontrole na jezeru K. , da je takva akcija organizovana i u noći 10./11.06.
2019.godine, u vrijeme zabrane ribolova i da su te noći sa njim u kontroli bili ribočuvari D. D. i Đ. M. . Istakao je i da su prije te kontrole on i njegove kolege ribočuvari imali saznanja da okrivljeni S. M. i P. mrežama vrše
nedozvoljeni ribolov na jezeru i da su te večeri on i njegove imenovane kolege na lokalitetu G. U. , kod kuće sada pokojnog M. D. napravili zasjedu i da je negdje oko 04:00 sata, iako je bio mrak, vidio okrivljene S. M. i S. P. , koje
je prepoznao, da se svojim vozilom marke Golf 2 kreću u pravcu vodene površine jezera K. i da su isti, malo dalje od mjesta na kojem su se nalazili on i njegove kolege, a u blizini jednog gumenog čamca, parkirali to vozilo i
uskočili u taj gumeni čamac i istim se odvezli vodenom površinom jezera, da su se na jezeru zadržali oko sat vremena i vratili se čamcem na taj dio obale sa mrežama, u kojima je vidio da se nalazi ulovljena riba i da je bio jedan
jutani džak, za koji se vidjelo da je pun, a do kojeg se nalazio drugi zavežljaj, za koji je on pretpostavio da je mreža za lov ribe i da je tada drugookrivljeni S. M. izašao iz čamca na obalu, izvidio teren i prišao svom vozilu, kako bi
ga primakao bliže čamcu i u isto utovario mrežu i ribu, kada je on drugookrivljenom rekao: „Stoj, ribočuvarska služba“, nakon čega je drugoorkviljeni S. M. brzo ušao u svoje vozilo i istim se udaljio u nepoznatom pravcu, a on
potrčao prema čamcu u kojem se nalazio brat prvookrivljeni S. P. , koji se tada brzo čamcem udaljio od obale jezera, kada je on i prvookrivljenom rekao: „Stoj, ribočuvarska služba“, ali ga isti nije poslušao, već se sa čamcem,
vodenom površinom jezera udaljio prema mjestu B. . Naveo je i da je on tada uputio svog kolegu D. a na jedno uzvišenje, kako bi isti vidio u kom pravcu se udaljava čamac kojim je upravljao prvookrivljeni, dok je u
međuvremenu njegov drugi kolega Đ. M. otišao u mjesto B. , jer su pretpostavili da će tamo prvookrivljeni da pristane na obalu i izađe iz čamca, da je u međuvremenu svanulo i da je za to vrijeme njegov kolega D. mobilnim
telefonom drugog kolegu Đ. obavještavao o kretanju prvookrivljeniog S. P. , a on telefonom pozvao sekretara S. N. i dežurnu službu CB Nikšić, kako bi ih obavijestio da su okrivljene zatekli u krivolovu, nakon čega mu je svjedok
Đ. javio da je vidio prvookrivljenog S. P. kako nosi zavežljaj ispod miške i trčećim korakom se udaljava iza kuće P. D. i da je vidio da je prvookrivljeni iz čamca izbacio mrežu i jutani džak sa ribom u među ispod kuće pokojnog Đ.
G. , koja se nalazi u mjestu B. i da su potom on svjedoci Đ. i D. , zajedno sa policijskim službenicima i sekretarom kluba, koji su u međuvremenu stigli na lice mjesta, došli do kuće pokojnog Đ. G. i na mjestu u blizini iste vidjeli
da se nalazi odbačen jedan džak u kojem se nalazilo 12 komada ribe šaran i jedan zavežljaj mreže, u kojem se nalazilo 3 komada ribe šaran. Takođe je naveo da je u vrijeme dešavanja ovog događaja na snazi bila zabrana
lovljenja ribe vrste šaran, koja je trajala od 01.05.2019. do 15.06.2019.godine. Odgovarajući na postavljena pitanja imenovani svjedok se izjasnio da je kritične večeri opazio da je drugookrivljeni S. M. na sebi imao garderobu
neke tamnije boje, ali da, s obzirom da je mjesto na kojem ga je opazio bilo neosvijetljeno i da je bio mrak, on nije mogao opaziti neke bliže detalje izgleda odjevnih predmeta koje je drugookrivljeni imao na sebi, osim što se
sjeća se da je isti na glavi imao neku kapu tamne boje, koju je opisao kao običnu pletenu zimsku kapu koja služi za zaštitu glave i ušiju od hladnoće a koja je bila podignuta, odnosno podvrnuta na krajevima tako da je bila
iznad ušiju drugookrivljenog.
U zapisniku S. r. d. N. broj 33-06/19 od 11.06.2019. godine konstatovano je da su dana 11.06.2019. godine, u 21:00 čas, ribočuvari V. Ž. , Đ. M. i D. D. i S. V. , u svojstvu asistenta, po saznanju da se u mjestu G. U. obavlja
nedozvoljen ribolov, tj. da njima od ranije poznata lica love ribu u mjestu K. pomoću nedozvoljenih alata (mreža), te da ulovljenu ribu stavljaju u promet, da su po tom saznanju izvržili postavljanje zasjede i da se oko 21 čas
pojavilo vozilo marke Golf 2, crvene boje, registarskih oznaka .. .. ---, sa kojim je upravljao njima poznati drugookrivljeni S. M. , sa kojim je u tom vozilu bio njegov brat provookrivljeni S. P. , sa plovilom-gumenim čamcem crne
boje, koji je bio natovaren na krov vozila u uputili se u ka vodenoj površini jezera, da su sa plovilom otišli na jezero i izvršili postavljanje mreža, da se nedugo zatim imenovana lica vraćaju na obalu i vozilom prolaze u pravcu
svoje porodične kuće, koja se nalazi u blizini, dok oni ostaju u zasjedi na tom reonu i vrše osmatranje i čekaju imenovana lica da dođu i izvade mreže i da oko 04 časa okrivljeni vozilom ponovo dolaze na reon G. U. , parkiraju
vozilo nedaleko od mjesta gdje su sakrili plovilo, ulaze u isto i isplovljavaju da izvade mreže, dok oni ostaju da ih čekaju i negdje oko 05 časova, taj gumeni čamac sa okrivljenima doplovljava na mjesto ispred kuće pokojnog M.
D. , da potom drugookrivljeni S. M. izlazi iz čamca i dolazi do svog vozila, da bi ga primakao čamcu i da se nakon toga imenovani ribočuvari pojavljuju i povikuju “Stoj, ribočuvari” i zaustavljaju drugookrivljenog, dok
prvookrivljeni S. P. ulazi u čamac i veslajući bježi u pravcu mjesta B. , koje se nalazi preko puta mjesta na kojem su se oni nalazili i da se isti oglušava na povike da se vrati na to mjesto, dok drugookrivljeni S. M. ulazi u svoje
vozilo i istim se udaljava sa tog mjesta u nepoznatom pravcu, a da nakon toga u reon mjesta B. odlazi svjedok Đ. M. , koji tamo dolazi u isto vrijeme kao i prvookrivljeni S. P. čamcem i indetifikuje prvookrivljenog vizuelno, ali da
prvookrilvjeni uspijeva da plovilo-gumeni čamac, koji je u međuvremenu ispumpao, ponese i pobjegne u dvorište porodične kuće P. D. , gdje sakriva čamac, vesla i još jedan zavežljaj tamo sakriva, a da svjedok Đ. M. ne
uspijeva da ga isprati u tom bjekstvu, jer nema ovlašćenja da ulaziti na tuđi posjed. U navedenom zapisniku konstatovano je i da je na mjestu gdje je na obalu jezera tom prilikom izašao prvookrivljeni S. P. pronađena mreža u
zavežljaju dužine oko 120 metara i tri ulovljene ribe šaran, kao i jedna vreća u kojoj je bilo ukupno 12 komada ribe šaran, da je ukupna težine tih 15 komada ribe šaran bila oko 70 kilograma, koji predmeti su od strane
imenovanih ribočuvara fotografisani i izuzeti sa tog mjesta u prisustvu službenika Uprave policije CG CB Nikšić.
Na osnovu navedenih iskaza svjedoka Đ. M. , D. D. i V. Ž. , koje iskaze je sud cijenio kao istinite, jer su imenovani svjedoci kritični događaj opisali određeno i ubjedljivo, kazujući pri tom međusobno saglasno i na istovjetan način
u prethodnom postupku i na glavnom pretresu u prisustvu okrivljenih, u kojim iskazima su imenovani svjedoci detaljno opisali radnje koje su kritičnom prilikom preduzeli okrivljeni, pri čemu je kazivanje imenovanih svjedoka
u pogledu vremena, mjesta i načina dešavanja kritičnog događaja, kao i u pogledu pronalaska predmeta i ulovljene ribe nakon kritičnog događaja potvrđeno sadržinom zapisnika S. N. br. 33-06/19 od 11.06.2019. godine
cijeneći pri tom opšte poznatu činjenicu svim građanima Nikšića da je u period od 01.05.2019. do 15.06.2019.godine, zbog niskog vodostaja rijeka i jezera, bio proglašen ribolovni zabran na teritoriji Opštine Nikšić, koja
informacija je bila objavljena u svim štampanim i elektronskim medijima koji djeluju na teritoriji Crne Gore i koju činjenicu u pogledu ribolovnog zabrana su svojim iskazima potvrdili i okrivljeni i saslušani svjedoci, sud je na
nesumnjiv način utvrdio da su okrivljeni S. P. i S. M. u noći 10./11.06.2019. godine, u Nikšiću, na jezeru K. , na lokaciji G. U. , po prethodnom dogovoru, iako su bili svjesni svog djela i htjeli njegovo izvršenje, u periodu
ribolovnog zabrana-lovostaja, protivno odredbama člana 29 i 30 Zakona o slatkovodnom ribarstvu i akvakulturi, lovili ribu mrežom-sredstvom kojim je ribolov zabranjen i kojim se ribe masovno uništavaju, kojom prilikom su
izlovili petnaest komada ribe-šarana, vlasništvo S.-r. d. N. , kojim radnjama su imenovani okrivljeni kao saizvršioci počinili krivično djelo nezakonit ribolov iz člana 326 stav 2 i stav 3 KZ CG na način, u vrijeme i na mjestu kako je
to predstavljeno u izreci presude.
U tom pravcu sud je cijeneći odbrane okrivljenih, našao da su iste neosnovane, kontradiktorne i usmjerene na izbjegavanje krivično pravne odgovornosti, jer su odbrane okrivljenih, u kojima okrivljeni u potpunosti negiraju
izvšenje predmetnog krivičnog djela, svoje prisustvo na mjestu događaja i dovođenje u vezu sa sredstvima kojima je predmetno krivično djelo izvršeno kao i bilo kakvu drugu, u potpunosti opovrgnute iskazima saslušanih
svjedoka i sadržinom zapisnika S. N. br. 33-06/19 od 11.06.2019. godine, kojim dokazima je sud iz prethodno navedenih razloga poklonio povjerenje i na istima zasnovao odluku o krivici okrivljenih u predmetnom postupku.
Prilikom ocjene subjektivnog odnosa okrivljenih prema izvršenom krivičnom djelu sud je utvrdio da su okrivljeni prilikom izvršenja predmetnog krivičnog djela postupali sa direktnim umišljajem, jer iz utvrđenog činjeničnog
stanja proizilazi da su okrivljeni zbog činjenice da su ribu lovili u vrijeme ribolovnog zabrana i mrežom, kao sredstvom kojim je ribolov zabranjen i kojim se ribe masovno uništavaju bili svjesni da na taj način postupaju
suprotno odredbama Zakona o slatkovodnom ribarstvu i akvakulturi, odakle nedvosmisleno proizilazi da su okrivljeni preduzimajući zajednički radnje izvršenja predmetnog krivičnog djela bliže opisane u izreci presude bili
svjesni da na taj način čine predmetno krivično djelo i htjeli njegovo izvršenje.
Prilikom donošenja odluke o vrsti i visini kazne okrivljenima, sud je u smislu člana 42 stav 1 KZ CG našao da na strani okrivljenih ne postoje olakšavajuće okolnosti, dok je raniju osuđivanost okrivljenih utvrđenu uvidom u
izvode iz registra kaznenih evidencija Ministarstva pravde CG za okrivljene, naročito činjenicu da su okrivljeni osuđivani za istovjetna krivična djela, sud cijenio kao otežavajuću okolnost na strani okrivljenih, u sklopu njihovih
ličnosti, jer je po ocjeni suda očigledno da su okrivljeni lica koja pokazuju sklonost ka izvršenju krivičnih djela i da kazne koje su okrivljenima izricane prilikom ranije osuđivanosti na iste nijesu u dovoljnoj mjeri uticale da ne
čine nova krivična djela. Imajući u vidu navedene okolnosti sud je na osnovu člana 36 KZ CG osudio svakog okrivljenog pojedinačno na kaznu zatvora u trajanju od po 5 (slovima:pet) mjeseci, smatrajući da su ovakve kazne
primjerene težini izvršenog krivičnog djela i okrivljenima kao izvršiocima istih i da će se sa ovakvim kaznama na okrivljene u dovoljnoj mjeri uticati da ubuduće ne vrše krivična djela, te da će se na taj način u ovom
konkretnom slučaju ostvariti svrha kažnjavanja iz člana 32 KZ CG, u okviru opšte svrhe izricanja krivičnih sankcija iz člana 4 stav 2 KZ CG.
Odluku o troškovima krivičnog postupka sud je donio na osnovu člana 226 i 229 ZKP-a i istom okrivljene obavezao da na ime paušala kao dijela troškova krivičnog postupka pojedinačno plate iznose od po 50,00 €, koji iznosi
su određeni imajući u vidu složenost predmeta, trajanje postupka i imovne prilike okrivljenih.
Na osnovu člana 326 stav 4 KZ CG sud je prema okrivljenima izrekao mjeru bezbjednosti, sa kojom je od okrivljenih kao ulov i sredstva za ribolov, oduzima i to: jutani džak ribe ukupno od oko 70 kg i zavežljaj najlonske mreže,
od oko 120 m, koji su dana 11.06.2019. godine privremeno oduzeti od okrivljenih od strane ribočuvara S.-r. k. N. .
Na osnovu svega izloženog, primjenom člana 374 ZKP-a, odlučeno je kao u izreci presude.
OSNOVNI SUD U NIKŠIĆU, dana 27.01.2020. godine
Zapisničar S U D I J A
Papović Budimirka s.r. Đuričković Igor s.r.
Za tačnost otpravki tvrdi i ovjerava: Službenik suda
PRAVNA POUKA:Protiv ove presude dozvoljena je žalba u roku od 8 dana od dana
prijema iste preko ovog Suda Višem sudu Podgorica
Osnovni Sud u Nikšiću
K 211/2019
27. Januar 2020

Email

Facebook

LinkedIn

Twitter

Štampa